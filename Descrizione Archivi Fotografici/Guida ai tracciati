<b>Premessa ai tracciati</b>

I tracciati che seguono sono stati elaborati dall’Istituto Centrale per il Catalogo e la Documentazione per la descrizione di tipo speditivo dei propri archivi fotografici e sono stati implementati all’interno del sistema descrittivo XDAMS in uso presso l’Istituto.

Le entità prese in considerazione (complessi archivistici, album fotografici, singole fotografie, soggetti produttori, soggetti conservatori) sono quelle che tipicamente caratterizzano i sistemi descrittivi di tipo archivistico.

I tracciati fanno riferimento a schemi XML standard di ambito archivistico utilizzati a livello internazionale e nazionale: 
per i complessi archivistici (fondo, serie, album fotografici, unità archivistiche) si fa riferimento allo standard EAD3  emanato e gestito dalla Library of Congress
per i soggetti produttori e per gli autori delle fotografie  si fa riferimento allo standard EAC-CPF elaborato dalla Society of American Archivists
per la descrizione dei soggetti conservatori degli archivi fotografici si fa riferimento al tracciato SCONS2 del CAT-SAN elaborato dall’ICAR,).
 
Gli schemi dichiarati nel documento e la relativa documentazione sono disponibili in rete. Nel repository ICCD si fornisce il subset di elementi descrittivi effettivamente utilizzati. Il subset è stato definito nel corso degli anni sulla base dell’esperienza acquisita dall’Istituto Centrale per il Catalogo e la Documentazione nella gestione dei propri fondi fotografici.
Per quanto riguarda il subset degli elementi identificati per la descrizione delle fotografie, il tracciato descrittivo elaborato è totalmente  compatibile con la scheda F.
